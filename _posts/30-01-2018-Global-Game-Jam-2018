---
Title: Global Game Jam 2018
---

Geçtiğimiz yıl okulumuzda IEEE kulübü olarak Global Game Jam'i organize etmiştim. Bu organizasyonu Türkiye'de gerçekleştiren birkaç lokasyondan biri olmak harika bir şeydi. Level gibi oun dergilerini takip ettiğim dönemlerde her yılın şubat sayılarında GGJ'den bahsedilirdi. Tabi ben böyle bir şeyin Türkiye'de de yapıldığını, yapılsa bile nasıl bir ortam olduğunu bilmiyordum. Geçen yıl tanışma fırsatı bulmak güzel olmuştu. Organizatör arkadaşları "48 saatte Unity öğrenip bir oyun çıkaralım!" diye ikna etmeye çalıştıysam da başarılı olmamıştı. Ancak bu sene kararlıydım. 48 saat içerisinde Unity'i öğrenip çalışan bir oyun çıkaracaktım. 

Şimdiye kadar neden hiç game development alanına girmediğimi size kısaca bahsetmek istiyorum. Bu işlem 3 aşamadan oluşuyor, tasarım, animasyon ve programlama. Programlama kısmına hakim olduğum aşikar. Ancak tasarım ve animasyon hazırlama ve bunları oyuna ekleme kısmı benim için büyük bir muamma olmuştu. Hala bunları yapabilen insanlara imrenirim. Büyük hayal gücü gerektiren bir olay olduğuna inanıyorum. Yoktan birşeyler yaratmanın zorluğu yadsınamaz. Ne yazık ki ben 2018 yılındaki GGJ'nin ardından hala bunları yapabilecek konumda değilim. Tasarım tam bir dert.

GGJ'de ekip olarak çalışmak gerçekten önemli. Biz çalışmadık mesela ve karın ağrısı oldu bizim için. Takımda ki 4 kişi olarak 3 oyuna giriştik ve 2 tanesi nihayete erdi. Daha güzel çalışmalar çıkabilirdi. Konumuzun "İletim/Transmission" olduğu açıklandı. Bende kendi fikrim olan bir hücre simülasyonu yapmaya karar verdim. Hücre içerisindeki iletimi tema olarak alacaktım. Basit bir hücre yönetim oyunu. Hatta Travian vari oyunlardan yegane farkı samanlık, ordu, demirci gibi öğeleri yönetmek yerine hücrenin organellerini yönetiyor oluşumuz. Protein ve Enerji olarak iki ana kaynağımız var ve organellerdeki seviye değişimi bunların üretim veya tüketimi doğrudan etkiliyor. Yeterli kadar biriktirebilirseniz hücre çekirdeğinin seviyesini de değiştirebiliyorsunuz.

Böyle bir oyunu Java'da yapmanın çok kolay olduğunu düşünüyorum. Daha efektif ve kullanımı rahat bir oyun yapabilirdim ama amaç burada Unity öğrenmekti. 3 boyutlu bir projenin nasıl yapabileceğine tanık olmak, neleri değiştirebileceğimizi öğrenmek gerekiyordu. Bu açıda bana oldukça faydalı oldu diyebilirim. Başka bir oyun işine girmeye çalışırsam artık temel bir bilgim var. Yine de bir oyun motoruyla uğraşmak en zorlayıcı noktalardan biri. Özellikle Script olarak yazılıyor oluşu object oriented bir program yazmanızı baltalayabiliyor. Ben bunu yapamadığım için 300+ satırlık tek bir scriptte tüm bu değişimleri yapıyorum. Tüm o değişemlerle uğraşmak büyük bir dertti. 

Daha detaylı ve güzel br oyun olmasını isterdim ancak 48 saatte sıfırdan bilgiyle yapılan bir oyun ancak bu kadar yetişti. Bir çok sorunu var kolaylıkla düzeltilebilecek şeyler bence. Ama GGJ 2018 çalışması olduğu için onları olduğu gibi bırakmaya karar verdim. Wachstum reposu altında oyuna ulaşabilir, çalıştırılabilir buildimi deneyebilirsiniz. 

