---
title: Apple RSS Center.ipa
---
Merhabalar tekrar bu haftayı iOS Programming dersi için yapmamız gereken bir projeye harcadım. Haftalar önce yaptığım proposalda bir websiteyi RSS feed yoluyla çekip bir iOS uygulaması haline getirmeyi planlıyordum. Bunun için RSS feed mevzularını araştırmaya başladım. Bir çok siteyi ziyaret ettim ve aradığım rss formatına hiç birinde ulaşamadım. Sonra bir anda Apple'ın sayfasını ziyaret edip onların RSS'lerini kontrol etmek aklıma geldi. Bu işi basın duyuruları filan olduğu için en net Apple yapabilirdi. Ancak oraya girince App Store'da karşımıza çıkan "Top 25" uygulama, müzik, film gibi içeriklerin bulunduğu bir RSS ile karşılaştım. Detayları da tahmin ettiğim gibi oldukça açık ve istediğim datayı bana veriyordu. 

Tabi bu RSS'i nasıl çekeceğimi düşünmeye başladım. Bir API mu yapmam gerekiyordu (açık konuşmak gerekirse böyle birşey yapmaktan çok çekiniyordum.) Ama bir süre uğraştıktan sonra Alamofre isimli bir library sayesinde bunu kolaylıkla yapacağımı hatta AlamofireRSSParser kütüphanesiyle (adından ne iş yaptığı çok bariz değil mi?) bunu bölüp kullanabileceğimi fark ettim. Bu kütüphaneler ile biraz oynayıp kendi istediğim RSS datasını çekebilir hale getirdikten sonra testlere başladım. Verileri çekebiliyordum. Tableviewler oluşuyordu ama tableviewlara koyacağım resimler olayı çok karışıyordu. Resim datası çok daha büyük olduğu için geriden geliyor ve resimlerde kayma yaratıyordu. Bunu da hocamın tavsiyesiyle Kingfisher isimli uygulama ile çözdüm. Verdiğiniz URLden sizin için resimleri çekiyor ve onları cachelemeye yarıyor. Bu uygulamayı oldukça hızlandırdır. Daha sonra Apple sunucularında bir RSS Generator özelliği olduğunu keşfettim. İstediğiniz genreyi ve türü vermeyi sağlıyordu.

Geniş bir program yazmak istedim ve bir Genre classı yaratarak işe başladım. Bir süre sonra tek yapmam gereken gerekli genre objelerini elimle yaratmak kalmıştı. Sizi temin edebilirim ki projenin en zor kısmı buydu. Özellikle VMware ile çalıştığım için sayfalar arasında geçiş yapmak daha karmaşık ve baş döndürücü olmuştu. Tabi bir süre uğraştıktan sonra orayı da hallettim ve tüm genreleri UIPicker içeren tek bir genreViewController'a bağlamayı başardım. Sonrası zaten çorap söküğü gibi geldi. Ama listenin çıktığı tableview'in devamında çıkacak content html içerdiği için onu parselamak ile uğraşmadım ve bir webView kullandım. Gerçekten işleri çok kolaylaştıran bir çözüm oldu. Eğer kendim o html stringini parselamaya çalışsaydım ne kadar işin içinden çıkardım bilemiyorum. Ama sonuç olarak güzel bir iş ortaya çıktı. Eğer ki sizde web üzerinden RSS ile işlenmiş bir uygulama yapmakta yaşadığınız sorunlar varsa belki çözümüne github'ımdan ulaşabilirsiniz. Apple RSS Center adıyla koydum. Hani merak ediyorsanız da girip telefonunuzda bir live demo yaratabilirsiniz. 
