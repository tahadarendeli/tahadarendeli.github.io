---
Title: Deauthentication Attack
---

2017'nin muhtemel son blog yazısını yazıyorum. Uzun zamandır birşeyler yazmamıştım. Bunda yaz dönemini stajla geçirmem ve orada yaptıklarımı burada anlatmak istemememin de etkisi vardı. Staj sonrasında ise birkaç ufak şeyle zaman öldürmüştüm. Detaylı bakmadığım için buraya yazmak istememiştim. Geçtiğimiz hafta benzer şekilde zaman öldürmek istedim. Kali ile yapılabilecek şeyleri araştırdım ve aklıma kendi wifi şifremi hacklemek geldi. Bunu bilmek faydalı olabilir ve bazı ortamlarda bunu anlatmak havalı olabilirdi (sanırım okuduğum bölümü bu açıdan seviyorum. tamam nefret etmeyin benden :( ). 

Öncelikle konuya yabancı olabileceklere olayı biraz anlatmak isterim. Bu tür işleri yapabilmek için Kali Linux'u kullanmak işlerimizi kolaylaştırır. Diyebilirsiniz ki neden windows değil veya ubuntu değil de kali. Kali'yi diğer Linux sürümlerinden ayıran olay penetration testler(sızma testi) için kullanıma elverişli olması. Adamların sloganı bile Offensive Security. Bu Kali'nin içinde atack yapılacak araçlar kendi içinde yüklenmiş şekilde geliyor. Tabi bunları ubuntu ile de yapabilirsiniz ama araçları teker teker kurmakla uğraşmak filan gerekiyor. O açıdan birşeyler yapmak istiyorsanız Kali en iyi tercih oluyor.

Şifre kırma ile alakalı her hangi bir işe girişecek olursanız karşınıza muhtemelen brute force dediğimiz bir yöntem karşınıza çıkacaktır. Brute Force'u tanımlayacak olursak birşeyleri deneye deneye bulmak diyebiliriz. Brute force bu açıdan bana kullanışlı gelmiyor. Şansa bağlı biraz. Tahmin gücünüze bağlı. İşlemin ne kadar süreceğini bilmiyorsunuz. Bu wifi kırma olayına girerken brute force'dan kaçabileceğimi düşünmüştüm. Tutorialın tamamını okumadan bir kısmına bakarak bu şekilde halledilebileceğini düşünmüştüm öyle değilmiş. Ama işleri bir noktada kısalttığını söyleyebiliriz.

Deauthentication attack nedir peki bundan bahsedelim biraz da. Nasıl yapılır diye bir tutorial anlatmayacağım ama bilgi vermek istiyorum konseptle alakalı. İsteyen bunları googleda yazılı veya youtubeda uygulamalı bulabilir. Deauth'un olayı bir cihazı hedef alıp onu ağdan düşürmeye odaklanması. Aircrack-ng adında bir tool var Kali'de. Adını da karıştırıyor olabilir ama adında Air filan varsa anlayacaksınız o tool olduğunu. Bu tool sayesinde etraftaki wifi ağlarını görüntüleyebiliyoruz. Bu noktada komşularıma salça olmak istemediğim için kendi wifi ağımın mac adresi ile (mac adresi cihazın bağlanan IDsi gibi bir olay, açıklayıcı oldu mu???? Ben bile bu açıklamadan tatmin olmadım ama neyse) işe başladım. Öncelikle cihaza wifi ağımla giriş yapmadığım için bilgisayarım benim routerımın şifresini bilmiyor. Bahsettiğim tool aracılığıyla wifi routerıma bağlı cihazları, mac adreslerini kullandıkları dataları filan görebiliyordum. Tabi bağlanmadığım ama dinlediğim bir routerdan bu verileri almak garip oldu neyse. 

Bağlanan cihazların mac adreslerini görebildiğimiz için attack aslında bu noktadan sonra başlıyor. Deauth attackin olayı şu, daha önce wifi routerına bağlanmış bir cihazı ağdan düşürürsek otomatik olarak tekrar bağlanmaya çalışacak ve bize wifi ağının şifresiyle şifrelenmiş bir data postluyor olacak. Bizde bu datayı izleyip şifresini kırarak wifi ağının şifresini bulabilmiş olacağız. Bende telefonumun mac adresini tespit edip o cihaza deauth mesajları yolladım. Belirli bir saniye boyunca bu saldırının devam etmesini sağlayabiliyoruz. Kendime birkaç dakika sürecek kadar bir deauth sinyali yolladım. Sonuç ise cihazın wifi ağına bağlanmayı çalışıp bağlanamamasıyla sonuçlandı. Telefonumdan wifi seçeneklerini görüntülediğimde o birkaç dakika boyunca cihazım bağlanmaya çalışıyor ama başaramıyordu sebebi ise routerdan geldiğini sandığı bir bağlantıyı kes mesajıydı diyebilirim. Tabi bu süreç boyunca wifi ağının şifresini göndermeye çalışıyor.

Bu noktadan sonra Wireshark benzeri bir program ile gelen mesajları tespit etmekle devam ediyor. Telefonun gönderdiği istekler şifrelenmiş halde geliyor ve bunları yakaladıktan sonra başka bir araçla brute force yapmamız gerekiyor. Bu noktaya kadar oldukça istekliydim ama buraya ulaştıktan sonra tüm isteğim yok oldu. Çünkü attack yapmaya çalıştığınız kişiyi tanıyor olmalı ve olası şifre kombinasyonlarını oluşturmanız gerekiyor. Yine de devamında neler olabileceğini gördüm. İşlem bu aldığımız istek mesajlarını kaydettikten sonra oluşturduğumuz bir sözlük sayesinde (sözlük olası şifrelerin bulunduğu bir text dosyası diyebiliriz.) o mesajın şifresini kırmaya çalışıyor. Kırdığı şifre ise ulaşmaya çalıştığımız wifi ağının şifresi oluyor.

Brute force'un etkili bir yöntem olmadığını ve bir noktada tahmine dayalı olduğunu belirtmiştim. Ama bu yöntemin şöyle bir artısı var, eğer wifi router'ına düz bir brute force düzenlerseniz aradaki iletişimin saağlanması için gerkecek bir zaman olacaktır. Bizi bağlanma süresinden kurtarıyor. Elimizde bulunan bir mesajın şifresini kırmak daha hızlı sonuçlanacak bir yöntem oluyor. 

Bu tür şeyleri konsept olarak bilmenin eğlenceli olduğunu düşünüyorum. Gidip komşunuzun wifi ağına salldırı düzenlemek yerine üst kata çıkıp şifresini kendi isteğiyle almak daha etik ve çok daha hızlı bir çözüm olacaktır. Ayrıca eski wep şifrelemeli (rakamlardan olulan şifreleme protokolu diyelim buna da) routerlarda muhtemelen dahha kolaydır. Günümüzdeki birçok insan büyük harf, küçük harf ve sayılardan oluşan şifreler kullanılıyor. Bu da şifreyi tahmin etmeyi çok daha zorlayan bir nokta haline getiriyor.

Deauthentication attack ile yaşadığım tecrübeler bu şekildeydi. Yazıda yazım hataları olabilir. Mobilden yazmaya çalıştım ve elimden geldiğince düzeltmeye çalıştım. Okuyan kişilerin aklında sormak istedikleri sorular olursa konuşabiliriz yardımcı olmak isterim. Ayrıca yazıda beğenmediğiniz geliştirilmesi gereken birşey varsa onları da memnuniyetle dinlerim. Zaman ayırıp okuduğunuz için teşekkür ederim umarım faydalı olmuştur. ^_^
