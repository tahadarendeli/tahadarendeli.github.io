Geçtiğimiz hafta bir arkadaşım bana bir yarışmadan bahsetti. "Abi ODTÜ'nün yaptığı bir algoritma yarışması var ona katılalım." dedi. O günde böyle programlamadır CS işlerinde kendimizi fena dolduruşa getirmişiz, "biz girmeyeceğiz de kim girecek" kafasında katılalım dedik. Bir arkadaş daha bulduk  3 kişilik takım yarışmaya hazırdık. 

Neyse yarışme geçtiğimiz hafta oldu. Olaylar şöyle ilerliyor sana verilen sorular var sen bu soruları çözmen gerekiyor. Çözmen gerekiyor dediğimde istenilen programı çalıştıracak kodları yazmak gerek. Cuma akşamı başlıyor, pazartesi sabaha kadar sürüyor. Programlama dilinde öyle önemli bir sınırlama yoktu tabi ama ilk defa deplasmana çıkıyoruz takla olmayalım diyip Java'da yapmaya karar vermiştik. Cuma gecesini bekler hale geldim ben tabi.

Keşke yarışma hiç başlamasaydı. Yarışma pazartesiye kadar diye ben rahat rahat soruları yapmaya başladım. Diğer iki arkadaş sınavımız var çalışıcaz dediler. Tamam hocam sizde yaparsınız pazartesiye kadar vakit var diyorum. 2. sorudan başladım ilk soru kolay gibiydi. O bitti bi yarım saat 40 dakikada. 4. soruya bakayım dedim tam anlamadım ne istendiğini. Türkçesini okuyorum yok İngilizcesini okuyorum yok olmuyor. Clearification istedim sağolsun görevliler soruda ki amacımızı açıklama tenezzülünde bulunmadılar ama zaten bu durum ileride önemini yitirdi. Neyse ben 3. soruya geçtim onuda bitirdim. Bu arada program bittiği haliyle daha o soruyu yarışma veritabanına yükleyen takım yok. Önceliği başka soruyu vererek yapmış olsamda hala yarışmada o sorunu en erken çözen kişi bendeim. 

Tabi soruları yüklemeden önce diğer arkadaşlarımda görsün kontrol etsin istiyorum. Pazartesiye kadar zaman var. Neyse arkadaşlardan biri abi sisteme yükle test ediyor o dedi. Yükledim hata var diyor. Bir bilgilendirme çıktı "Main'den main çalıştırılıyor" diye anlamadım maini sildim yükledim. Obje dosyalarını inner class yaptım filan ayırdım tekrar, yok bana mısın demiyor test. Geçiremiyorum kodu. sonra fark ettim constraintler var kesin onları ayarlamadım dedim e onları ne girecektim? Yarışma yönetimine sordum null dönmeyecek mi ne dediler başka sesleri çıkmıyor ne yapacağımı bilemedim.

Aynı sorunları daha önce çözdüğüm 2. soruda da yaşadım. Program bendeki example input ve outputa göre doğru çalışıyor ama yükleyince birşeyler karışıyor ve kimse bana ışık tutmuyordu program böyle çalışıyor şöyle çalışıyor şöyle input output girecek. Birde üzerine yanlış girdiğim her deneme için puan kaybettim. Sonradan fark ettim ki her açtığım sorunun ardından bir zamanlayıcı başlıyor ve ben puanımı ona göre alıyormuşum. Tüm bunları gördükten sonra zaten tüm hevesim kaçtı yarışmadan. Baktım böyle bir gecede iki tane CS 102 ödevi yapılıyormuş dedim ve cuma gecemin kalanından keyif almaya çalıştım.

Yarışma yapılacakken tecrübe her zaman en önemli detaydır. Katılımcı olarakta bunları görmek benim için güzel bir tecrübe oldu.Artık bir kişiye abi şu kodu yaz bakalım veya şu methodları doldur diyince adama vermem gereken ekstra bilgilerin olduğunu ve bunları göz önünde bulundurması gerektiğini anladım. Ayrıca bir sistemde usanmadan açıklama eklemekte fayda var. User Manualları bir aptalın anlayabileceği şekilde yazın dediklerini şimdi anlayabiliyorum.

P.S: Adamların Sık Sorulan Sorular bölümündeki tüm soruları Ankara'ya ulaşım üzerineydi. Keşke sistem ve çalışma şeklini açıklama zahmetinde bulunsalardı.
